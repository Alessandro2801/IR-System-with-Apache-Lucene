L'eccentrico filantropo milionario Axel Clark desidera dimostrare che tutte le persone sono essenzialmente oneste e buone. Dopo la sua morte e come disposizione del suo testamento, i suoi avvocati abbandonano per le strade della città dei portafogli contenenti 100 dollari ciascuno, con le informazioni per contattare gli avvocati. Le quattro persone oneste che restituiscono i portafogli si ritrovano poi inaspettatamente in una sorta di lotteria. La prima persona che riuscisse a raddoppiare quella somma entro un mese, con mezzi onesti, erediterà l'intero patrimonio di Clark. Altrimenti l'intero patrimonio andrebbe all'avido fratello di Clark, determinato a contrastare il piano.