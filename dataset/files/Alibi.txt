Joan Manning, figlia di un sergente di polizia, sposa segretamente Chick Williams, un capobanda che la convince di condurre una vita onesta. Chick va a teatro con Joan e, nell'intervallo, si allontana, commettendo una rapina durante la quale viene ucciso un poliziotto. Chick è sospettato del crimine ma riesce a usare Joan per dimostrare il suo alibi. La polizia inserisce Danny McGann, un agente sotto copertura, nella banda di Chick; ma viene scoperto e Chick lo uccide. Chick viene poi messo alle strette dalla polizia a casa sua. Prima che possano arrestarlo, preme l'interruttore della luce, facendo precipitare la stanza nell'oscurità. Nel mezzo del caos, Chick scappa sul tetto. Tenta di saltare verso un edificio vicino, ma inciampa sul pianerottolo, cadendo mortalmente.