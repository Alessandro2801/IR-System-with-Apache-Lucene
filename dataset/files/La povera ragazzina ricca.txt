Gwendolyn è una ragazzina di 11 anni che viene lasciata dai suoi ricchi e indaffarati genitori alle cure di antipatiche lavoratrici domestiche nella villa di famiglia. Sua madre è interessata solo alla sua vita sociale e suo padre ha seri problemi finanziari e sta addirittura pensando al suicidio. Quando riesce a divertirsi con un suonatore di organetto o un idraulico, o ad avere una battaglia nel fango con i ragazzi di strada, viene rapidamente riportata sulla strada giusta. Un giorno si ammala perché la cameriera le ha dato una dose extra di sonnifero per poter uscire. Poi delira e inizia a vedere un mondo immaginario ispirato dalle persone e dalle cose intorno a lei; il Giardino dei Bambini Solitari nella foresta rivelatrice. Le sue condizioni peggiorano e la Morte cerca di attirarla verso il riposo eterno. Ma anche la Vita le appare e alla fine vince.[6]