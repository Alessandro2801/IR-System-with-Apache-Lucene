Poche ore dopo l'assassinio del presidente Abraham Lincoln (Frank McGlynn Sr.), il dottor Samuel Mudd (Warner Baxter) cura un uomo con una gamba rotta che si presenta alla sua porta. Mudd non sa che il presidente è stato assassinato e l'uomo di cui ha in cura è John Wilkes Booth (Francis McDonald). Mudd viene arrestato per essere stato complice nell'assassinio e mandato in prigione a Dry Tortugas, descritta come nelle Indie Occidentali e chiamata nel film "l'Isola del Diavolo americana".
Dopo un periodo di maltrattamenti dovuti alla sua notorietà, e un tentativo di fuga fallito, le sue competenze di medico vengono richieste dal comandante del carcere. L'isola è colpita da un'epidemia di febbre gialla e il medico ufficiale della prigione si è ammalato. Il dottor Mudd prende il comando con la benedizione del comandante e la collaborazione dei soldati di guardia, e l'epidemia di febbre gialla si placa.
Alla fine ottiene la grazia e gli è permesso di tornare a casa.