Anne Vincent è una donna che ha idee moderne sull'amore. Crede che il matrimonio uccida l'amore e porti all'infelicità e, inevitabilmente, al divorzio. Sebbene il suo ragazzo, Dick Ives II, e suo padre, Dick Sr., cerchino di convincere Anne a sposarsi, lei resiste alle loro argomentazioni. Anne e Dick vivono insieme per un po' senza sposarsi ma alla fine Anne cede per evitare lo scandalo e accetta di sposare Dick. Anne riceve un telegramma dal suo ex fidanzato, Price Baines, che le dice che vuole farle visita. Dick cerca di impedire ad Anne di vederlo, ma lei lo fa comunque. Price cerca di convincere Anne a non sposarsi, le dice che è ancora innamorato di lei e la avverte che sarà infelice se si sposa, ma lei non è convinta. Anne sposa Dick e alla fine i due si sistemano e iniziano a comportarsi come una tipica coppia sposata. Si stancano l'uno dell'altro, si evitano e litigano per cose sciocche. Dick si interessa a Margie True, che gli dice che è innamorata di lui. Presto inizia una torrida relazione con lei. Trascorre sempre meno tempo con Anne. Alla fine Anne dice a Dick che devono separarsi per un po'. Dick si stanca di Margie mentre Anne fa lo stesso con Price, che tenta di riaccendere la loro vecchia relazione. La separazione fa capire a Dick e Anne quanto si amano. Riprendono la loro relazione, inizialmente come corteggiamento. Alla fine, convivono come marito e moglie.