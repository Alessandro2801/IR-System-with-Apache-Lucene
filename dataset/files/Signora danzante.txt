Janie Barlow (Joan Crawford) è una giovane ballerina che si riduce a spogliarsi in uno spettacolo di burlesque. Arrestata per atti osceni, viene salvata dal playboy milionario Tod Newton (Franchot Tone) che era attratto da lei mentre si trovava a teatro con i suoi amici dell'alta società. Quando cerca di ottenere una parte in un musical di Broadway, Tod intercede presso il regista Patch Gallagher (Clark Gable) per ottenerle il lavoro: metterà i suoi soldi nello spettacolo, se Janie avrà una parte nel coro. Anche se ha bisogno di soldi, Patch è resistente, finché non vede Janie ballare e si rende conto del suo talento.
Quando, dopo duro lavoro e perseveranza, Janie viene elevata al ruolo di star - in sostituzione di Vivian Warner (Gloria Foy) - Tod ha paura di perdere ogni possibilità di guadagnare il suo affetto se lei diventasse una star, quindi chiude lo spettacolo e Janie, senza lavoro, se ne va con lui. Patch ricomincia le prove usando i suoi soldi, e quando Janie ritorna e scopre che Tod l'ha ingannata e manipolato le cose dietro le quinte, lo lascia e si unisce al suo nuovo fidanzato, Patch, per mettere in scena lo spettacolo, che è un grande successo.