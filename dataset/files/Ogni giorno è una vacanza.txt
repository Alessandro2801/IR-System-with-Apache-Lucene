Nella New York di fine secolo, la truffatrice Peaches O'Day (West) si mette nei guai con la legge per aver tentato di vendere il ponte di Brooklyn, ma a Jim McCarey (Lowe), un capitano di polizia, piace abbastanza da lasciarla andare con la promessa di Peaches di lasciare la città. Elabora invece un piano con il ricco Van Doon (Winninger) e il maggiordomo Graves (Butterworth) per esibirsi come cantante, facendosi chiamare Fifi, travestita con una parrucca nera.
Quade (Lloyd Nolan), capo della polizia con ambizioni politiche, ci prova con "Fifi" e viene respinto. Con rabbia, ordina la chiusura del club. Il capitano McCarey rifiuta e diventa rivale di Quade, convinto addirittura a candidarsi contro di lui per la carica di sindaco.
Prima di tenere un discorso al Madison Square Garden durante la campagna, McCarey viene rapito. Fugge appena in tempo e la pubblicità è utile alla sua vittoria elettorale. Si scopre che Peaches ha pianificato tutto, dando vita ad una relazione romantica con il nuovo sindaco di New York.