Durante una festa in maschera Stephen Kester (Claude Gillingwater) viene trovato morto nell'armadio della sua stanza, con tre coltellate alla schiena. I sospetti ricadono su tutti i presenti alla festa, in particolare sulla nipote di Kester Jean (Shirley Grey) e sul suo fidanzato Cliff Miller (William Bakewell), che sono fuggiti di casa dopo aver disabilitato tutte le altre auto e tagliato le linee telefoniche. Mentre l'ispettore Crofton (John Wray) e il detective Regan (Ben Hendricks Jr.) indagano, vengono seguiti e aiutati da uno scrittore di gialli, Bill Tracy (Charles Starrett).